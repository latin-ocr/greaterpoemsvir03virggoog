66 Remulus Revilcs the Trqyans.

sustulit alta petens pedibus lovis armiger uncis
quaesitum aut matri multis balatibus agnum

⁸ Martius a stabulis rapuit lupus. Undique clamor
tollitur: invadunt et fossas agere complent;
ardentis taedas alii ad fastigia iactant.

Ilioneus saxo atque ingenti fragmine montis
Lucetium portae subeuntem ignisque serentem,

Ι Emathiona Liger, Corynaeum sternit Asilas,

hic iaculo bonus, hic longe saliente sagitta,
Ortygium Caeneus, victorem Caenea Tumus,
Turnus Ityn Cloniumque, Dioxippum Promolumque
et Sagarim et summis stantem pro turribus Idan,
Privernum Capys. Hunc primo 'levis hasta Themillae
strinxerat: ille manum proiecto tegmine demens
ad volnus tulit3 ergo alis adlapsa sagitta
et laevo infixa est lateri manus abditaque intus
spiramenta animae letali volnere rupit.
Stabat in egregiis Arcentis filius armis
pictus acu chlamydem et ferrugine clarus Hibera,
insignis facie, genitor quem miserat Arcens,
eductum Matris luco Symaethia circum
flumina, pinguis ubi et placabilis ara Palici:
stridentem fundam positis Mezentius hastis
ipse ter adducta circum caput egit habena
et media adversi liquefacto tempora plumbo
diffidit ac multa porrectum extendit harena.

Tum primum bello celerem intendisse sagittam
dicitur ante seras solitus terrere fugaces
Ascanius sortemque mauu fudisse Numanum,
cui Remulo cognomen erat, Turnique minorem
germanam nuper thalamo sociatus habebat.
Is primam ante aciem digna atque indigna relatu
vociferans tumidusque novo praecordia reguo
ibat et ingentem sese clamore serebat:
‘Non pudet obsidione iterum valloque teneri,

[auus.

 

