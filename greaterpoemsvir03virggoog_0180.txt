174 sum oscam Weatur„

dulcibus in stagnis rimantur prata Caystri,

certatim largos umeris infundere rores:

nunc caput obiectare fretis, nunc currere in undas

et studio incassum videas gestire lavandi.

Tum cornix plena pluviam vocat improba voce

et sola in sicca secum spatiatur arena.

Ne nocturna quidem carpentes pensa puellae

nescivere hiemem, testa cum ardente viderent

scintillare oleum et putris concrescere fungos.
Nec minus ex imbri soles et aperta serena

prospicere et certis poteris'cognoscere siguis:

nam neque tum stellis acies obtusa videtur,

nec fratris radiis obnoxia surgere Luna,

tenuia nec lanae per caelum vellera ferri3

non tepidum ad solem pinnas in litore pandunt

dilectae Thetidi alcyones, non ore solutos

immundi meminere sues iactare maniplos.

At nebulae magis ima petunt campoque recumbunt,

solis et occasum servans de culmine summo

nequiquam seros exercet noctua cantus.

Apparet liquido sublimis in aere N isus,

et pro purpureo poenas dat Scylla capillo:

quacumque¹ illa levem fugiens secat aethera pinnis,

ecce inimicus atrox magno stridore per auras ·

insequitur Nisus 3 qua se fert Nisus ad auras,

illa levem fugiens raptim secat aethera pennis.

Tum liquidas corvi presso ter gutture voces

aut quater ingeminant, et saepe cubilibus altis ,

nescio qua praeter solitum dulcedine laeti

inter se in loliis strepitant 3 iuvat imbribus actis

progeniem parvam dulcisque revisere nidos:

haud equidem credo, quia sit divinitus illis

ingenium aut rerum sato prudentia maior3

verum ubi tempestas et caeli mobilis umor

8⁹⁶obtusa. R. . ⁴⁰⁸ nequr'dquam. Eds.

[Grormcs.

 

