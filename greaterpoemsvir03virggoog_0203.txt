111. aa] Choice os Breeding cattle.

pes etiam, et camuris hirtae sub cornibus aures.
Nec mihi displiceat maculis insignis et albo,
aut iuga detractans interdumque aspera comu
et facicm tauro propior, quaeque ardua tota
et gradiens ima verrit vestigia cauda.
Aetas Lucinam iustosque pati hymenaeos
desinit ante decem, post quattuor incipit annos;
cetera nec feturae habilis nec fortis aratris.
Interea, superat gregibus dum laeta iuventas,
solve mares, mitte in Venerem pecuaria primuS,
atque aliam ex alia generando suffice prolem.
Optima quaeque dies miseris mortalibus aevi
prima fugit: subeunt morbi tristisque senectus
et labor, et durae rapit inclementia mortis.
Semper erunt, quarum mutari corpora malis:
semper enirn refice ac, ne post amissa requiras,
anteveni et subolem armento sortire quotannis.
Nec non et pecori est idem dilectus equino.
Tu modu, quos in spem statues submittere gentis,
praecipium iam inde a teneris impende laborem.
Continuo pecoris generosi pullus in arvis
altius ingreditur, et mollia crura reponit,
primus et ire viam¹ et fluvios temptare minaces
audet et ignoto sese committere ponti,
nec vanos horret strepitus. Illi ardua cervix
argutumque caput, brevis alvus obesaque terga,
luxuriatque toris animosum pectus Honesti
spadices glaucique, color deterrimus albis
et gilvo. Tum, siqua sonum procul arma dedere,
stare loco nescit, micat auribus et tremit artus,
collectumque premens volvit sub naribus ignem.
Densa iuba, et dextro iactata recumbit in arm03
at duplex agitur per lumbos spina, cavatque
tellurem et solido graviter sonat ungula comu.

⁷⁷ minuunt. R.

 

