.x1.728.] Camilla's Exploits.

Orsilochum fugiens magnumque agitata per orbem
eludit gyro interior sequiturque sequentem,
tum validam perque arma viro perque ossa securim
altior exsurgens oranti et multa precanti
congeminat: vulnus calido rigat ora cerebro.
Incidit huic subitoque aspectu territus haesit
Appenninicolae bellator filius Anni,
haud Ligurum extremus, dum fallere fata sinebant.
Isque ubi se nullo iam cursu evadere pugnae
posse neque instantem reginam avertere cernit,
consilio versare dolos ingressus et astu
incipit haec: ‘Quid tarn egregium, si femina forti
fidis equo? Dimitte fugam et te cornminus aequo
mecum erede solo pugnaeque adcinge pedestri:
iam nosces, ventosa ferat cui gloria fraudem!
Dixit, at illa furens acrique adcensa dolore
tradit equum comiti paribusque resistit in annis,
ense pedes nudo puraque interrita parma.
At iuvenis, vicisse dolo ratus, avolat ipse,
haud mora, conversisque fugax aufertur habenis
quadrupedemque citum ferrata calce fatigat.
‘Vane Ligus frustraque animis elate superbis,
nequiquam patrias temptasti lubricus artis,
nec fraus te incolumem fallaci perferet Aun0,'
haec fatur virgo et pernicibus ignea plantis
transit equum cursu frenisque adversa prehensis .
congreditur poenasque inimico ex sanguine sumit:
quam facile accipiter saxo sacer ales ab alto
consequitur pennis sublimem in nube columbam
comprensamque tenet pedibusque eviscerat'uncis3
tum cruor et vulsae labuntur ab aethere plumae.

At non haec nullis hominum sator atque deorum
observansoculis summo sedet altus Olympo:
Tyrrhenum genitor Tarchonem in proelia saeva
suscitat et stimulis haud mollibus incitat iras.

⁷2⁸ incutit. R.

 

