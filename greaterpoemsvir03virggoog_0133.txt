¹ xx aaa] Opis Slays Armns.

Tum vero immensus surgens ferit aurea clamor
sidera: deiecta crudescit pugna Camilla,
incurrunt densi simul omnis copia Teucrum
Tyrrhenique duces Evandrique Arcades alae.

At Triviae custos iamdudum in montibus Opis
alta sedet summis spectatque interrita pugnas.
thue procul medio iuvenum in clamore furentum
prospexit tristi multatam morte Camillam,
ingemuitque deditque has imo pectore voces:
‘Heu nimium, virgo, nimium cmdele luisti
supplicium, Teucros conata lacessere bello l
Nec tibi desertae in dumis coluisse Dianam
profuit aut nostras umero gessisse sagittas.

Nou tamen indecorem tua te regina reliquit
extrema iam in morte, neque hoc sine nomine letum
per gentis erit aut famam patieris inultae.

Nam quicumque tuum violavit vulnere corpus,
morte luet merita! Fuit ingens monte sub alto
regis Dercenni terreno ex aggere bustum

¹ antiqui Laurentis opacaque ilice tectum:

hic dea se primum rapido pulcherrima nisu

sistit et Arruntem tumulo speculatur ab alto.

Ut vidit laetantem animis ac vana tumentem,
‘Cur‚’ inquit, ‘diversus abis? Huc dirige gressum,
huc periture veni, capias ut digna Camillae
praemia. Tune etiam telis moriere Dianae ?’
dixit, et aurata volucrem Threissa sagittam
deprompsit pharetra cornuque infensa tetendit
et duxit longe, donec curvata coirent

inter se capita et manibus iam tangeret aequis,
laeva aciem ferri, dextra nervoque papillam.
Extemplo teli stridorem aurasque sonantis

audiit una Arruns haesitque in corpore ferrum.
Illum exspirantem socii atque extrema gementem

⁸⁸⁹ mulcatum. R. ⁸⁶⁸ derige. R.

 

