140 Turnus Rages through tlte Field. [AEumo.

Iraeque Insidiaeque, dei comitatus, aguntur:

talis equos alacer media inter proelia Turnus

fumantis sudore quatit, miserabile caesis

hostibus insultans3 spargit rapida ungula rores
sanguineos, mixtaque cruor calcatur arena. 34⁰
Iamque neci Sthenelumque dedit Thamyrumque Pholumque,
hunc congressus et hunc, illum eminus; eminus ambo
Imbrasidas, Glaucum atque Laden, quos Imbrasus ipse
nutrierat Lycia paribusque ornaverat armis,

vei conferre manum vel equo praevertere ventos.
Parte alia media Eumedes in proeliafertur,

antiqui proles bello praeclara Dolonis,

nomine avum referens, animo manibusque parentem,
qui quondam, castra ut Danaum speculator adiret,
ausus Pelidae pretium sibi poscere currus3

illum Tydides alio pro talibus ausis

adfecit pretio, nec equis adspirat Achillis.

Hunc procul ut campo Turnus 'prospexit apert0,

ante levi iaculo longum per inane secutus

sistit equos biiugis et curru desilit atque

semianimi lapsoque supervenit et pede collo

impresso dextrae mucronem extorquet et alto
fulgentem tinguit iugulo atque haec insuper addit:
‘En agros et quam bello, Troiane, petisti,

Hesperiam metire iacens: haec praemia qui me

ferro ausi temptare ferunt, sic moenia condunt’

Huic comitem Asbyten coniecta cuspide mittit.
Chloreaque Sybarimque Daretaque Thersilochumque
et sternacis equi lapsum cervice Thymoeten.

⁴Ac velut Edoni Boreae cum spiritus alto

. insonat Aegaeo sequiturque ad litora fluctus,

qua venti incubuere, fugam dant nubila caelo:

sic Turne, quacumque viam secat, agmina cedunt
conversaeque ruunt acies, sert impetus ipsum,

⁸⁶² Asturco. Eds.

 

