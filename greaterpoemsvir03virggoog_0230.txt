224 Dwelling os Proteus. [Groneia.

orando flectes; vim duram et vincula capto
tende 5 doli circum haec demum frangentur inanes.
Ipsa ego te, medios cum sol accenderit aestus,
curn sitiunt herbae et pecori iam gratior umbra est,
in secreta senis ducam, quo sessus ab undis
se recipit, facile ut somno adgrediare iacentem.
Verum ubi correptum manibus vinclisque tenebis,
tum variae eludent species atque ora ferarum.
Fiet enim subito sus horridus atraque tigris
squamosusque draco et fulva cervice leaena,
aut acrem flammae sonitum dabit atque ita vinclis
excidet, aut in aquas tenuis dilapsus abibit.
Sed quanto ille magis formas se vertet in omnis,
tanto, uate, magis contende tenacia vincla,
donec talis erit mutato corpore, qualem
videris, incepto tegeret cum lumina somno!
Haec ait et liquidum ambrosiae defundit odorem,

quo toturn nati corpus perduxit3 at illi
dulcis compositis spiravit crinibus aura,
atque habilis membris venit vigor. Est specus ingens
exesi latere in montis, quo plurima vento
cogitur inque sinus scindit sese unda reductos,
deprensis oiim statio tutissima nautis ;
intus se vasti Proteus tegit obice saxi.
Hic iuvenem in latebris aversum a lumine nympha
collocat, ipsa procul nebulis obscura resistit.
Iam rapidus torrens sitientis Sirius Indos
ardebat cae10, et medium sol igneus orbem
hauserat3 arebant herbae, et cava flumina siccis
saucibus ad limum radii tepefacta coquebant:
cum Proteus consueta petens e fluctibus antra
ibat ; eum vasti circum gens umida ponti
exsultans rorem late dispersit amarum.

· Sternunt se somno diversae in litore phocae ;

⁴⁰⁰ frangentur. R. 412 tam tu. R.

 

