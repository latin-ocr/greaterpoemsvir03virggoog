46 Τ lte Battle of Actium. [AErmn.

Galli per dumos aderant arcemque tenebant,
defensi tenebris et dono ¹noctis opacae:

aurea caesaries ollis atque aurea vestis,

virgatis lucent saguliS, turn lactea colla

auro innectuntur, duo quisque Alpina comscant
gaesa manu, scutis protecti corpora longis.

Hic exsultantis Salios nudosque Lupercos
lanigerosque apices et lapsa ancilia caelo
extuderat‚ castae ducebant sacra per urbem
pilentis matres in mollibus. Hinc procul addit
Tartareas etiam sedes, alta ostia Ditis,

et scelerum poenas et te, Catilina, minaci
pendentem scopulo furiarumque ora trementem,
secretosque pios5 his dantem iura Catonem.
Haec inter tumidi late maris ibat imago

aurea, sed fluctu spumabant caerula cano;

et circum argento clari delphines in orbem
aequora verrebant caudis aestumque secabant.

In medio classis aeratas, Actia bella,

cernere erat, totumque instructo Marte videres
fervere Leucaten auroque effulgere fluctus.

Hinc Augustus agens ltalos in proelia Caesar
cum patribus populoque, penatibus et magnis dis,
stans celsa in puppi ; geminas cui tempora flammas
laeta vomunt patriumque aperitur vertice sidus
Parte alia ventis et dis Agrippa secundis

arduus agmen agens; cui, belli insigne superbum,
tempora navali fulgent rostrata corona.

Hinc ope barbarica variisque Antonius armis,
Victor ab Aurorae populis et litore rubm,
Aegyptum viresque Orientis et ultima secum
Bactra vehit, sequiturque (nefas) Aegyptia coniunx.
Una omnes ruere, actutum spumare reductis
convolsum remis rostrisque tridentibus aequor.
Alta petunt: pelago credas innare revolsas

 

