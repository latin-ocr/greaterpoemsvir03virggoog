192 Husbandry tlte Poet's T hema

alba neque Assyrio fucatur lana veneno,

nec casia liquidi corrumpitur usus olivi:

at secura quies et nescia fallere vita,

dives opum variarum, at latis otia fundis,
speluncae vivique lacus et frigida Tempe
mugitusque boum molesque sub arbore somni,
non absunt 3 illic saltus ac lustra ferarum,

et patiens operum exiguoque adsueta iuventus
sacra deum sanctique patres 3 extrema per illos
Iustitia excedens terris vestigia fecit.

Me vero primum dulces ante omnia Musae, .
quarum sacra sero ingenti percussus amore,
accipiant, caelique vias et sidera monstrent,
defectus solis varios lunaeque labores;
unde tremor terris, qua vi maria alta tumescant
obicibus ruptis rursusque in se ipsa residant,
quid tantum Oceano properent se tinguere soles
hiberni, vel quae tardis mora noctibus opstet.
Sin has ne possim naturae accedere partis
frigidus obstiterit circum praecordia sanguis:
rura mihi et rigui placeant in vallibus amneS,
flumina amem silvasque inglorius. Ο ubi campi
Spercheosque et virginibusbacchata Lacaenis
Taygeta! O qui me gelidis convallibus Haemi
sistat, et ingenti ramorum protegat umbra!
Felix, qui potuit rerum cognoscere causas,
atque metus omnis et inexorabile satum
subiecit pedibus strepitumque Acherontis avari.
Fortunatus et ille, deos qui novit agrestis,

Panaque Silvanumque senem nymphasque sorores

Illum non populi fasces, non purpura regum
flexit et infidos agitans discordia fratres

aut coniurato descendens Dacus ab Histro,
non res Romanae perituraque regna, neque ille
aut doluit miserans inopem aut invidit habenti.

[Grorecrcs.

4⁶5

 

