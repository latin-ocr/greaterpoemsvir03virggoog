170 The Stare Serve as Sigus.

Illic, ut perhibent, aut intempesta silet nox
semper et obtenta densentur nocte tenebrae, “
aut redit a nobis Aurora diemque reducit3
nosque ubi primus equis Oriens adflavit anhelis,
illis sera rubens adcendit lumina Vesper.

Hinc tempestates dubio praediscere caelo

possumuS, hinc messisque diem tempusque serendi,

et quando infidum remis impellere marmor
conveniat, quando armatas deducere classis
aut tempestivam silvis evertere pinum.

Nec frustra signorum obitus speculamur et ortus
temporibusque parem diversis quattuor annum:
frigidus agricolam siquando continet imber, ,
multa, forent quae mox caelo properanda seren0,
maturare datur; durum procudit arator ·
vomeris obtusi dentem, cavat arbore lintres,

aut pecori signum aut numeros impressit acervis. .

Exacuunt alii vallos furcasque bicornis,

atque Amerina parant lentae retinacula viti.

Nunc facilis rubea texatur fiscina virga,

nunc torrete igni fruges, nunc frangite sarm.

Quippe etiarn sestis quaedam exercere diebus

fas et iura sinunt: rivos deducere nulla

religio vetuit, segeti praetendere saepem,

insidias avibus moliri, incendere vepres,

balantumque gregem fluvio mersare salubri.

Saepe oleo tardi costas agitator aselli

vilibus aut onerat pomis, lapidemque revertens

incusum aut atrae massam picis urbe reportat.
Ipsa dies-alios alio dedit ordine luna

felicis operum. Quintam fuge : pallidus Orcus

Eumenidesque satae 3 tuni partu Terra nefando

Coeumque Iapetumque creat saevumque Typhoea

et coniuratos caelum rescindere fratres.

[Georcrcs

 

