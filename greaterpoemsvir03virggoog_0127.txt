xlmsa] Messapus and Camilla Receive T hem.

spumeus extremamque sinu perfundit arenam,

nunc rapidus retro atque aestu revoluta resorbens

saxa fugit litusque vado labente relinquit:

bis Tusci Rutulos egere ad moenia versos,

bis reiecti armis respectant terga tegentes.

Tertia sed postquam congressi in proelia totas

implicuere inter se acies legitque virum vir:

tum vero et gemitus morientum et sanguine in alto

armaque corporaque et permixti caede virorum

semianimes volvuntur equi, pugna aspera surgit.

Orsilochus Remuli, quando ipsum horrebat adire,

hastam intorsit equo ferrumque sub aure reliquit.

Quo sonipes ictu furit arduus altaque iactat

vulneris impatiens arrecto pectore crura:

volvitur ille excussus humi. Catillus Iollan

ingentemque animis, ingentem corpore et armis

deicit Herminium, nudo cui vertice fulva

caesaries nudique umeri, nec vulnera terrent:

tantus in arma patet. Latos huic hasta per armos ⁰

acta tremit duplicatque virum transfixa dolore.

Funditur ater ubique cruor ; dant funera ferro

certantes pulchramque petunt per vulnera mortem.
At medias inter caedes exsultat Amazon,

unum exserta latus pugnae, pharetrata Camilla,

et nunc lenta manu spargens hastilia denset,

nunc validam dextra rapit indefessa bipennem 3

aureus ex umero sonat arcus et arma Dianae.

Illa ctiam in tergum, siquando pulsa recessit,

spicula converso fugientia dirigit arcu.

At circum lectae comites, Larinaque virgo

Tullaque et aeratam quatiens Tarpeia securem,

Italides, quas ipsa decus sibi dia Camilla

delegit pacisque bonas bellique ministras:

quales Threiciae cum flumina Thermodontis

⁶54 deriguit. R.

 

