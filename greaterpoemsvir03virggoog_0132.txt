126 Camilla Falls.

adnuit oranti, reducem ut patria alta videret,

non dedit, inque Notos vocem vertere procellae.
Ergo ut missa manu sonitum dedit hasta per auras,
convertere animos acris oculosque tulere

cuncti ad reginam Volsci. Nihil ipsa nec aurae
nec sonitus memorant venientis ab aethere teli,
basta sub exsertam donec perlata papillam

haesit virgineumque alte bibit acta cruorem.
Concurrunt trepidae comites dominamque ruentem
suscipiunt. Fugit ante omnis exterritus Arruns,
laetitia mixtoque metu, nec iam amplius hastae
credere nec telis occurrere virginis audet.

Ac velut ille, prius quam tela inimica sequantur,
continuo in montis sese avius abdidit altos

occiso pastore lupus magnove iuvenc0,
conscius audacis facti, caudamque remulcens
subiecit pavitantem utero silvasque petivit:

haud secus ex oculis se turbidus abstulit Arruns
contentusque fuga mediis se immiscuit armis.

Illa manu moriens telum trahit, ossa sed inter .
ferreus ad costas alto stat ¹vulnere mucro:

labitur exsanguis, labuntur frigida leto

lumina, purpureus quondam color ora reliquit.
Tum sic exspirans Accam ex aequalibus unam
adloquitur fidam ante alias, quae sola Camillae,
quicum partiri curas ; atque baec ita satur:

‘ Hactenus, Acca soror, potui: nunc vulnus acerbum
conficit, et tenebris nigrescunt omnia circum.
Effuge et haec Turno mandata novissima perfer:
succedat pugnae Troianosque arceat urbe.
Iamque vale! Simul bis dictis linquebat habenas,
ad terram non sponte fluens. Tum frigida toto
paulatim exsolvit se corpore lentaque colla

et captum leto posuit caput, arma relinquunt,
vitaque cum gemitu fugit indignata sub umbras.

 

