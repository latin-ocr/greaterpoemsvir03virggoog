114 Reply of Tamus. [AEurun

insignis agros Possit quid vivida virtus,

experiare licet, nec longe scilicet hostes

quaerendi nobis: circumstant undique muros.

Imus in adversos: quid cessas? An tibi Mavors

ventosa in lingua pedibusque fugacibus istis

semper erit?

Pulsus ego? Aut quisquam meritc, foedissime, pulsum
arguet, Iliaco tumidum qui crescere Thybrim

sanguine et Evandri totam curn stirpe videbit

procubuisse domum atque exutos Arcadas armis? ³9⁵
Haud ita me experti Bitias et Pandarus ingens

et quos mille die victor sub Tartara misi,

inclusus muris hostilique aggere saeptus.

“Nulla salus bello.” Capiti cane talia, demens,
Dardanio rebusque tuis. Proinde omnia magno

ne cessa turbare metu atque extollere vires

gentis bis victae, contra premere arma Latini.

Nunc et Myrmidonum proceres Phrygia arma tremescunt,
nunc et Tydides et Larissaeus Achilles,

amnis et Hadriacas retro sugit Aufidus undas.

Vel cum se pavidum contra mea iurgia fingit

artificis scelus et formidine crimen acerbat.

Numquam animam talem dextra hac, absiste moveri,
amittes: habitet tecum et sit pectore in ist0.

Nunc ad te et tua magna, pater, consulta revertor. 410
Si nullam nostris ultra spem ponis in armis,¹

si tam deserti sumus et semel agmine verso

funditus occidimus neque babet Fortuna regressum,
oremus pacem et dextras tendamus inertis.

Quamquam O, si solitae quicquam virtutis adesset! 415
Ille mihi ante alios fortunatusque laborum

egregiusque animi, qui, nequid tale videret,

procubuit moriens et humum semel ore momordit.

Sin et opes nobis et adhuc intacta iuventus

⁴⁰⁴ Larisaeus. R. ⁴1⁸semul. R.

 

