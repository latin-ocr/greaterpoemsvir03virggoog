x.257.] They Speed the Slujos on their Way.

Agnoscunt longe regem lustrantque choreis,
quarum quae sandi doctissima Cymodocea

pone se'quens dextra puppim tenet ipsaque dorso
eminet ac laeva tacitis subremigat undis,

tum sic ignarum adloquitur: ‘Vigilasne, deum gens,
Aenea? Vigila et velis immitte rudentis.

Nos sumus, Idaeae sacro de vertice pinus,

nunc pelagi nymphae, classis tua. Perfidus ut nos
praecipitis ferro Rutulus flammaque premebat,
rupimus invitae tua vincula teque per aequor
quaerimus. Hanc Genetrix faciem miserata refecit
et dedit esse deas aevumque agitare sub undis.

At puer Ascanius muro fossisque tenetur

tela inter media atque horrentis Marte Latinos,
Iam loca iussa tenent lorti permixtus Etrusco
Arcas eques: medias illis opponere turmas,

ne castris iungant, certast sententia Turno,

Surge age et Aurora socios veniente vocari

primus in arma iube et clipeum cape, quem dedit ipse
invictum Ignipotens atque oras ambiit auro.
Crastina lux, mea si non inrita dicta putaris,
ingentis Rutulae spectabit caedis acervos)
Dixerat, et dextra discedens impulit altam

haud ignara modi puppim: fugit illa per undas
ocior et iaculo et ventos aequante sagitta. ,

Inde aliae celerant cursus. Stupet inscius ipse
Tros Anchisiades; auirnos tamen omine tollit.
Turn breviter super adspectans convexa precaturi
‘Alma parens Idaea deum, cui Dindyma cordi
turrigeraeque urbis biiugique ad frena leones,

tu mihi nunc pugnae princeps, tu rite propinques
augurium Phrygibusque adsis pede, diva, secund0.'
Tantum effatus. Et interea revoluta rubebat
matura iam luce dies noctemque fugarat:

2⁸⁷ ardentis. R. 2⁵1 supera. C.

 

