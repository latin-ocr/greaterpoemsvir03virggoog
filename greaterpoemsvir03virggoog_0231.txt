1v.466.] Proteus Caught and Forced to Answer.

ipse velut stabuli custos in montibus olim,
vesper ubi e pastu vitulos ad tecta reducit,
auditisque lupos acuunt balatibus agni,

considit scopulo mediuS, numerumque recenset.
Cuius Aristaeo quoniam est oblata facultas,

vix defessa senem passus componere membra
cum clamore ruit magno, manicisque iacentem
occupat. Ille suae contra non immemor artis
omnia transformat sese in miracula rerum,
ignemque horribilemque seram fluviumque liquentem.
Verum ubi nulla sugam reperit fallacia, victus

in sese redit, atque hominis tandem ore locutus:

“ ‘Nam quis te, iuvenum confidentissime, nostras

iussit adire domos? Quidve hinc petisl' inquit. At ille:
‘Scis, Proteu‚ scis ipse; neque est te fallere quidquam;
sed tu desine velle. Deum praecepta secuti
venimus, hinc lapsis quaesitum oracula rebus
Tantum effatus. Ad haec vates vi denique multa
ardentis oculos intorsit lumine glauco,
et graviter frendens sic fatis ora resolvit:

‘Non te nullius exercent numinis irae 3
magna luis commissa : tibi has miserabilis Orpheus ·
haudquaquam ob meritum poenas, ni sata resistant,
suscitat, et rapta graviter pro coniuge saevit.
Illa quidem, dum refugerit per flumina praeceps
immanem ante pedes hydrum moritura puella
servantem ripas alta non vidit in herba.
At chorus aequalis Dryadum clamore supremos
implerunt montis3 flerunt Rhodopeiae arces
altaque Pangaea et Rhesi Mavortia tellus
atque Getae atque Hebrus et Actias Orithyia.
Ipse cava solans aegrum testudine amorem
te, dulcis coniunx, te solo in litore secum, ·
te veniente die, te decedente canebat.

*Ν consedit. Eds. ⁴⁴⁷ quiquam. P„ ⁴⁴⁹ lassis. R.

225

 

