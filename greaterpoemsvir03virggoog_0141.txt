x11.196.] The Rites of the· Τ rucc.

quadriiugo vehitur curru, cui tempora circum ·
aurati bis sex radii fulgentia cingunt,

Solis avi specimen, bigis it Turnus in albis,
bina mann lato crispans hastilia ferro;

hinc pater Aeneas, Romanae stirpis origo,
sidereo flagrans clipeo et· caelestibus armis,

et iuxta Ascanius, magnae spes altera Romae,
procedunt castris, puraque in veste sacerdos
saetigeri fetum suis intonsamque bidentem
adtulit admovitque pecus flagrantibus aris.

Illi ad surgentem conversi lumina solem

dant fruges manibus salsas et tempora ferro
summa notant pecudum paterisque altaria libant.
Turn pius Aeneas stricto sic ense precatur:
‘Esto nunc Sol testis et lraec mihi Terra vocanti,
quam propter tantos potui perferre labores,

et pater omnipotens et tu Saturnia coniunx,

iarn melior, iam, diva, precor, tuque inclute Mavors,
cuncta tuo qui bella, pater, sub numine torques ;
fontisque fluviosque voco, quaeque aetheris alti
religio et quae caeruleo sunt numina ponto:
cesserit Ausonio si fors victoria Turn0,

convenit Evandri victos discedere ad urbem,
cedet Iulus agris, nec post arma ulla rebelles
Aeneadae reserent ferrove haec regna lacessent,
sin nostrum adnuerit nobis Victoria Martem

(ut potius reor et potius di numine firment),
non ego nec Teucris Italos parere iubebo

nec mihi regna peto: paribus se legibus ambae
invictae gentes aeterna in foedera mittant.

Sacra deosque dabo; socer arma Latinus habeto,
imperium sollemne socer, mihi moenia Teucri
constituent, urbique dabit Lavinia nomen'

Sic prior Aeneas 3 sequitur sic deinde Latinus
suspiciens caelum tenditque ad sidera dextram:

 

