X. 595] AEneas Rages Like AEgoeon.

persequitur sortemque Numam 'fulvumque Camertem,
magnanimo Volcente satum, ditissimus agri

qui fuit Ausonidum et tacitis regnavit Amyclis.
Aegaeon qualis, centum cui bracchia dicunt
centenasque manus, quinquaginta oribus ignem
pectoribusque arsisse, Iovis curn fulmina contra
tot paribus streperet clipeis, tot stringeret enses:
sic toto Aeneas desaevit in aequore victor,

ut semel intepuit mucro. Quin ecce Niphaei
quadriiugis in equos adversaque pectora tendit.
Atque illi longe gradientem et dira trementem
ut videre, metu versi retroque ruentes
effunduntque ducem rapiuntque ad litora currus.
Interea biiugis insert se Lucagus albis

in medios fraterque Liger; sed frater habenis
flectit equoS, strictum rotat acer Lucagus ensem.
Haud tulit Aeneas tanto fervore furentis:

inruit adversaque ingens apparuit hasta.

Cui· Liger:

‘Non Diomedis equos nec currum cernis Achillis
aut Phrygiae campos: nunc belli finis et aevi
his dabitur terris' Vesano talia late

dicta volant Ligeri. Sed non et Troius heros
dicta parat contra: iaculum nam torquet in hostem.
Lucagus ut pronus pendens in verbera telo
admonuit biiugos proiecto dum pede laevo
aptet se pugnae, subit oras hasta per imas
fulgentis clipei, tum laevum perforat inguen:
excussus curru moribundus volvitur arvis

Quem pius Aeneas dictis adfatur amaris:

‘ Lucage, nulla tuos currus fuga segnis equorum
prodidit aut vanae vertere ex hostibus umbrae:
ipse rotis saliens iuga deseris’ Haec ita fatus
arripuit biiugos ; frater tendebat inertis

⁶⁶⁵ quoi. R. ⁶⁶⁸ clupeis. R.

 

