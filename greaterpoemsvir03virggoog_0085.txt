X. 188.] List os Etruscam.

classem conscendit iussis gens Lydia divom,
externo commissa duci. Aeneia puppis

prima tenet, rostro Phrygios subiuncta leones,
imminet Ida super, profugis gratissima Teucris.
Hic magnus sedet Aeneas secumque volutat
eventus belli varim, Pallasque sinistro

adfixus lateri iam quaerit sidera, opacae

noctis iter, iarn quae passus terraque marique.

Pandite nunc Helicona, deae, cantusque movete,
quae manus interea Tuscis comitetur ab oris
Aenean armetque rates pelagoque vehatur.

Massicus aerata princeps secat aequora tigri:
sub quo mille manus iuvenum, qui moenia Clusi
quique urbem liquere Cosas, quis tela sagittae
gorytique leves umeris et letifer arcus.

Una torvus Abas: huic totum insignibus annis
agmen et aurato fulgebat Apolline puppis.
Sescentos illi dederat Populonia mater

expertos belli iuvenes, ast Ilva trecentos

insula inexhaustis Chalybum generosa metallis.
Tertius ille hominum divomque interpres Asilas,
cui pecudum fibrae, caeli cui sidera parent

et linguae volucrum et praesagi fulminis ignes,
mille rapit densos acie atque horrentibus hastis

’ Hos parere iubent Alpheae ab origine Pisae,
urbs Etrusca solu. Sequitur pulcherrimus Astur,
Astur equo fidens et versicoloribus armis,
Tercentum adiciunt (mens omnibus una sequendi)
qui Caerete domo, quisunt Minionis in arvis

et Pyrgi veteres intempestaeque Graviscae.

Non ego te, Ligurum ductor fortissime bello,
transierim, Cinyre, et paucis comitate Cupavo,
cuius olorinae surgunt de vertice pennae,
crimen, Amor, vestrum formaeque insigne paternae.

10⁹ coryti. H. ¹⁷⁰ ab omitted. R. ¹⁸⁸ Cinyra. H.

 

