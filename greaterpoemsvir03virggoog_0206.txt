200 T lte Trat'nirzg os Horres. [Groncroe.

continuoque notas et nomina gentis inurunt,
· et quos aut pecori malint submittere habendo
aut aris servare sacros aut scindere terram

, et campum horrentem fractis invertere glebis.
Cetera pascuntur viridis armenta per herbas.

Tu quos ad studium atque usum formabis agrestem,
iam vitulos hortare viamque insiste domandi,

durn faciles animi iuvenum, dum mobilis aetas.

Ac primum laxos tenui de vimine circlos ρ

cervici subnecte 3 dehinc, ubi libera colla

servitio adsuerint, ipsis e torquibus aptos

iunge pares et coge gradum conferre iuvencos3
atque illis iarn saepe rotae ducantur inanes

per terram, et summo vestigia pulvere signent;

Α post valido nitens sub pondere faginus axis
instrepat, et iunctos temo trahat aereus orbes.
Interea pubi indomitae non gramina tantum
nec vescas salicum frondes ulvamque palustrem,
set frumenta manu carpes sata; nec tibi letae ’
more patrum nivea implebunt mulctraria vaccae,
sed tota in dulcis consument ubera natos.

Sin ad bella magis studium turmasque ferociS,
aut Alphea rotis praelabi flumina Pisae
et Iovis in luco currus agitare volantiS,
primus equi labor est, animos atque arma videre
bellantum lituosque pati tractuque gementem
ferre rotam et stabulo frenos audire sonantis;
turn magis atque magis blandis gaudere magistri
laudibus et plausae sonitum cervicis amare.
Atque haec iam primo depulsus ab ubere matris
audeat, inque vicem det mollibus ora capistris
invalidus etiamque, tremens etiam inscius aevi.
At tribus exactis ubi quarta accesserit aestas,
carpere mox gyrum incipiat gradibusque sonare “

1⁸⁹ eraclius. R. ²⁹⁰ acceperet. R.

 

