94 Turnus Borne Awoy in a Ship. [AEnnro.

Cum Turnum medio interea sert aequore turbo. ⁶⁶5
Respicit ignams rerum ingratusque salutis
et duplicis curn voce manus ad sidera tendit:
‘Omnipotens genitor, tanton me crimine dignum
duxisti et talis voluisti expendere poenas?
Quo seror? Unde abii? Quae rne fuga quemve reducit? ⁶7⁰
Laurentisne iterum muros aut castra videbo?
Quid manus illa virum, qui me meaque arma secuti?
Quosne (nefas) omnis infanda in morte reliqui
et nunc palantis video gemitumque cadentum
accipio l Quid ago? Aut quae iam satis ima dehiscat
terra mihi? Vos‘O potius miserescite venti:
in rupes, in saxa, volens vos Turnus adoro,
ferte ratem saevisque vadis immittite Syrtis,
quo neque me Rutuli nec conscia fama sequatur)
Haec memorans animo nunc huc, nunc fluctuat illuc,
an sese mucrone ob tantum dedecus amens
induat et crudum per costas exigat ensem,
fluctibus an iaciat mediis et litora nando
curva petat Teucrumque iterum se reddat in arma.
Ter conatus utramque viam, ter maxima luno
continuit iuvenemque animi miserata repressit.
Labitur alta secans fluctuque aestuque secundo A
et patris antiquam Dauni defertur ad urbem.

At lovis interea monitis Mezentius ardens
succedit pugnae Teucrosque invadit ovantis.
Concurrunt Tyrrhenae acies atque omnibus uni,
uni odiisque viro telisque frequentibus instant
Ille velut rupes, vastum quae prodit in aequor,
obvia ventorum furiis expostaque ponto,
vim cunctam atque minas perfert caelique marisque,
ipsa immota manens prolem Dolichaonis Hebrum
sternit humi, curn quo Latagum Palmumque fugacem,
sed Latagum saxo atquc ingenti fragmine montis
occupat os faciemque adversam, poplite Palmum

 

