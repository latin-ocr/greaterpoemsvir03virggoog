1V.330.] Source of New Savarm,· Aristaeus. 221

eligitur locus, hunc angustique imbrice tecti
parietibusque premunt artis, et quattuoraddunt,

’ quattuor a ventis obliqua luce fenestras.
Tum vitulus bima curvans iam cornua fronte
quaeritur, huic geminae nares et spiritus oris
multa reluctanti obstruitur, plagisque perempto
tunsa per integram solvuntur viscera pellem.
Sic positum in clauso linquunt, et ramea costis
subiciunt fragmenta, thymum casiasque recentis.
Hoc geritur Zephyris primum impellentibus undas,
ante novis rubeant quam prata coloribus, ante ’
garrula quam tignis nidum suspendat hirundo.
Interea teneris tepefactus in ossibus umor

. aestuat, et visenda modis animalia miris,

trunca pedum primu, mox et stridentia pennis,
miscentur, tenuemque magis magis aera carpunt,
donec ut aestivis effusus nubibus imber
erupere aut ut nervo pulsante sagittae,

prima leves ineunt siquando proelia Parthi.
Quis deus hanc, Musae, quis nobis extudit artem?

Unde noval ingressus hominum experientia cepit?
Pastor Aristaeus lugiens Peneia Tempe

amissis, ut sama, apibus morboque fameque

tristis ad extremi sacrum caput adstitit amnis
multa querens atque hac adlatus voce parentem:

‘ Mater, Cyrene mater, quae gurgitis huius

ima tenes, quid me praeclara stirpe deorum,

si modo, quem perhibes, pater est Thymbraeus Apollo,
invisum satis genuisti? Aut quo tibi nostri

pulsus amor? Quid me caelum sperare iubebas?
En etiam hunc ipsum vitae mortalis honorem,
quem mihi vix frugum et pecudum custodia sollers
omnia temptanti extuderat, te matre relinquo.
Quin age et ipsa manu felicis erue silvas,

ser stabulis inimicum ignem atque interfice messis,

 

