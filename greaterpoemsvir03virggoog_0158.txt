152 AE neas Pursues lris Flying Enemy. [AEusm.

insequitur trepidique pedem pede fervidus urget:
inclusum veluti siquando flumine nanctus

cervum aut puniceae saeptum somridine pinnae
venator cursu canis et latratibus instat;

ille autem, insidiis et ripa territus alta,

mille fugit refugitque vias3 at vividus Umber
haeret hians, iam iamque tenet similisque tenenti
increpuit malis morsuque elusus inani est.

Tum vero exoritur clamor, ripaeque lacusque
responsant circa et caelum tonat omne tumultu.
Ille simul fugiens Rutulos simul increpat omnis,
nomine quemque vocans, notumque efflagitat ensem.
Aeneas mortem contra praesensque minatur
exitium, si quisquam adeat, terretque trementis
excisurum urbem minitans et saucius instat.
Quinque orbis explent cursu totidemque retexunt
huc illuc ; neque enirn levia aut ludicra petuntur
praemia, sed Turni de vita et sanguine certant.
Forte sacer Fauno loliis oleaster amaris

lric steterat, nautis olim venerabile lignum,
servati ex undis ubi figere dona solebant
Laurenti divo et votas suspendere vestes,

sed stirpem Teucri nullo discrimine sacrum
sustulerant, puro ut possent concurrere campo,
Hic hasta Aeneae stabat, huc impetus illam
detulerat fixam et lenta in radice tenebat.
Incubuit voluitque manu convellere ferrum
Dardanides teloque sequipquem prendere cursu
non poterat. Tum vero amens formidine Turnus
‘Faune, precor, miserere‚’ inquit, ‘tuque optima serrum
terra tene, colui vestros si semper honoreS,

quos contra Aeneadae bello fecere profanos.¹
Dixit opemque dei non cassa in vota vocavit.
Namque diu luctans lentoque in stirpe moratus

⁷⁷⁸ in omit. R.

 

