ΧΠ. 2⁶5] juturna Shows a Prodigy.

fatalesque manus, infensa Etruria Turno:

vix hostem, alterni si congrediamur, habemus.
Ille quidem ad superos, quorum se devovet aris,
succedet fama vivusque perora feretur:

nos patria amissa dominis parere superbis
cogemur, qui nunc lenti consedimus arvis!
Talibus incensa est iuvenum sententia dictis

iam magis atque magis, serpitque per agmina murmur3
ipsi Laurentes mutati ipsique Latini. .

Qui sibi iam requiem pugnae rebusque salutem
sperabant, nunc arma volunt foedusque precantur
iniectum et Turni sortem miserantur iniquam.
His'aliud maius Iuturna adiungit et alto

dat signum caelo, quo non praesentius ullum
turbavit mentes Italas monstroque fefellit.
Namque volans rubra sulvus Iovis ales in aethra
litoreas agitabat aves turbamque sonantem
agminis aligeri, subito cum lapsus ad undas
cycnum excellentem pedibus rapit improbus uncis.
Adrexere animos Itali, cunctaeque volucres
convertunt clamore fugam, mirabile visu,
aetheraque obscurant pennis hostemque per auras
facta nube premunt, donec vi victus et ipso
pondere deiecit, praedamque ex unguibus ales
proiecit fluvio penitusque in nubila fugit.

Tum vero augurium Rutuli clamore salutant
expediuntque manus; primusque Tolumnius augur
‘Hoc erat, hoc, votis,’ inquit, ‘quod saepe petivi.
Adcipio adgnoscoque deos, me, me duce ferrum
corripite, O miseri, quos improbus advena bello
territat invalidas ut aves et litora vestra

vi populat: petet ille fugam penitusque profundo
vela dabit. Vos unanimi densete catervas

et regem vobis pugna defendite raptum!

²⁸⁴ densata. Eds.

1³7

 

