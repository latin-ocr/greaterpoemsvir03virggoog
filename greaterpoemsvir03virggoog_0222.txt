216 Others Must Sing of Gardens. [Gaoncrcs.

Namque sub Oebaliae memini me turribus arcis,
qua niger umectat flaventia culta Galaesus,
Corycium vidisse senem, cui pauca relicti

iugera ruris erant, nec fertilis illa iuvencis

nec pecori opportuna seges nec commoda Baccho.
Hic rarum tamen in dumis holus albaque circum
lilia verbenasque premens vescumque papaver
regum aequabat opes animis, seraque revertens
nocte domum dapibus mensas onerabat inemptis·
Primus vere rosam atque autumno carpere poma,
et cum tristis hiemps etiamnum frigore saxa
rumperet et glacie cursus frenaret aquarum,

ille comam mollis iam tondebat hyacinthi
aestatem increpitans seram Zephyrosque morantis
Ergo apibus setis idern atque examine multo
primus abundare et spumantia cogere pressis
mella savis: illi tiliae atque uberrima pinus,

quotque in flore novo pomis se fertilis arbos
induerat, totidem autumno matura tenebat.
Ille etiarn seras in versum distulit ulmos

eduramque pirum et spinos iam pruna serentis
iamque ministrantem platanum potantibus umbras.
Verum haec ipse equidem spatiis exclusus iniquis
‘ praetereo atque aliis post me memoranda relinquo. ·
Nunc age, naturas apibus quas Iuppiter ipse
addidit, expediam, pro qua mercede canoros
Curetum sonitus crepitantiaque aera secutae
Dictaeo caeli regem pavere sub antro.
Solae communis natoS, consortia tecta
urbis habent, magnisque agitant sub legibus aevum,
et patriam solae'et certos novere Penatis;
venturaeque hiemis memores aestate laborem
experiuntur et in medium quaesita reponunt.
Namque aliae victu invigilant et foedere pacto

12⁵altis. Eds. 129 Cereri. R. manime. Fris. ,

125

 

