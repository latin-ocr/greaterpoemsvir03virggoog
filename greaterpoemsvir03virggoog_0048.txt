42 Venus Cives a ΒΨ· AEneas Accepta. [AEurro.

Aeneas Anchisiades et lidus Achates

multaque dura suo tristi cum corde putabant,

ni signum caelo Cytherea dedisset aperto.

Namque inproviso vibratus ab aethere fulgor

cum sonitu venit, et ruere omnia visa repente

Tyrrhenusque tubae mugire per aethera clangor.

Suspiciunt, iterum atque iterum fragor increpat ingens:

arma inter nubem caeli regione serena

per sudum rutilare vident et pulsa tonare.

Obstipuere animis alii, sed Troius heros

agnovit sonitum et divae promissa parentis,

Tum memorat: ‘Ne vero, hospes, ne quaere profecto,

quem casum portenta serant: ego poscor Olympo.

Hoc signum cecinit missuram diva creatrix,

si bellum ingrueret, Volcaniaque arma per auras

laturam auxilio.

Heu quantae miseris caedes Laurentibus instant;

quas poenas mihi, Turne, dahis3 quam multa sub undas

scuta virum galeasque et fortia corpora volves,

Thybri pater! Poscant acies et foedera rumpant.'

' Haec uhi dicta dedit, solio se tollit ab alto

et primum Herculeis sopitas ignibus aras

excitat hesternumque larem parvosque penatis

laetus adit: mactant lectas de more bidentis

Euandrus pariter, pariter Troiana iuventus.

Post hinc ad navis graditur sociosque revisit.

Quorum dc numero qui sese in bella sequantur ’

praestantis virtute legit3 pars cetera prona

fertur aqua segnisque secundo defluit amni,

nuntia ventura Ascanio rerumque patrisque.

Dantur equi Teucris Tyrrhena petentibus arva;

ducunt exsortem Aeneae, quem fulva leonis

pellis obit totum, praefulgens unguibus aureis.
Fama volat parvam subito volgata per urbem,

⁵2⁹ suidam. R.

 

