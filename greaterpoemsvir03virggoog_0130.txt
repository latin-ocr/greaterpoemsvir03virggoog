124 Tarchon Rallies tha Etmscans.

Ergo inter caedes cedentiaque agmina Tarchon
fertur equo variisque instigat vocibus alas,

nomine quemque vocans, reficitque in proelia pulsos.
‘Quis metus, Ο numquam dolituri, Ο semper inertes
Tyrrheni, quae tanta animis ignavia venit?

Femina palantis agitatque haec agmina vertit l

Quo senum quidve haec gerimus tela inrita dextris?
At non in Venerem segnes nocturnaque bella

aut ubi curva choros indixit tibia Bacchi,

exspectate dapes et plenae pocula mensae,

hic amor, hoc studium, dum sacra secundus haruspex
nuntiet ac lucos vocet hostia pinguis in altos! '
Haec effatus equum in medios, moriturus etipse,
concitat et Venulo adversum se turbidus insert
dereptumque ab equo dextra complectitur hostem
et gremium ante suum multa vi concitus aulert.
Tollitur in caelum clamor, cunctique Latini
convertere oculos. Volat igneus aequore Tarchon
arma virumque serens 3 tum summa ipsius ab hasta
defringit serrum et partis rimatur apertas,

qua vulnus letale serat, eontra ille repugnans
sustinet a iugulo dextram et vim viribus exit.

thue volans alte raptum cum fulva draconem

fert aquila implicuitque pedes atque unguibus haesit,
saucius at serpens sinuosa volumina versat
adrectisque horret squamis et sibilat ore,

arduus insurgens ; illa haud minus urget obunco
luctantem rostro, simul aethera verberat alis:

haud aliter praedam Tiburtum ex agmine Tarchon
portat ovans. Ducis exemplum eventumque secuti
Maeonidae incurrunt. Tum latis debitus Arruns
velocem iaculo et multa prior arte Camillam

circuit et quae sit fortuna facillima, temptat.

Qua se cumque nuens medio tulit agmine virgo,

7⁸⁸ exspectare. Eds.

[AEnatn.

 

