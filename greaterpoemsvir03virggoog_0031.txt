V11.817.] T he Maiden Camilla.

caelataque amnem lundens pater Inachus urna.
Insequitur nimbus peditum clipeataque totis
agmina densentur campis, Argivaque pubes
Auruncaeque manus, Rutuli veteresque Sicani
et Sacranae acies et picti scuta Labici ;

qui saltus, Tiberine, tuos sacrumque Numici
litus arant Rutulosque exercent vomere colles
Circaeumque iugum, quis Iuppiter Anxurus arvis
praesidet et viridi gaudens Feronia luco,

qua Saturae iacet atra palus gelidusque per imas
quaerit iter vallis atque in mare conditur Ufens.

Hos super advenit Volsca de geute Camilla

‘ agmen agens equitum et florentis aere catervas,
' bellatrix, non illa colo calathisve Minervae
femineas adsueta manus, sed proelia virgo

dura pati cursuque pedum praevertere ventos
llla vel intactae segetis per summa volaret
gramina nec teneras cursu laesisset aristas,

vel mare per medium fluctu suspensa tumenti
serret iter celeris nec tingueret aequore plantas
Illam omnis tectis agrisque effusa iuventus
turbaque miratur matrum et prospectat euntem,
attonitis inhians animis, ut regius ostro

velet honos levis umeroS, ut fibula crinem

auro internectat, Lyciam ut gerat ipsa pharetram
et pastoralem praefixa cuspide myrtum.

 

