IX. μὰ] Euryalus is Slain.

observata legit dumisque silentibus errat.

Audit equos, audit strepitus et signa sequentum.
Nec longum in medio tempus, cum clamor ad auris
pervenit ac videt Euryalum, quem iam manus onmis
fraude loci et noctis, subito turbante tumultu,
oppressum rapit et conantem plurima frustra.

Quid saciat? Qua vi iuvenem, quibus audeat armis
eripere? An sese medios moriturus in enses
inserat et pulchram properet per volnera mortem? ’
Ocius adducto torquens hastile lacerto,

suspiciens altam Lunam sic voce precatur:

‘Tu, dea, tu praesens nostro succurre labori,
astrorum decus et nemorum Latonia custos.

Siqua tuis umquam pro me pater Hyrtacus aris
dona tulit, siqua ipse meis venatibus auxi
suspendive tholo aut sacra ad fastigia fixi:

hunc sine me turbare globum et rege tela per auras.'
Dixerat, et toto conixus corpore serrum

conicit: hasta volans noctis diverberat umbras

et venit aversi in tergum Sulmonis ibique

frangitur a'c fisso transit praecordia ligno.

Volvitur ille vomens calidum de pectore flumen
frigidus et longis singultibus ilia pulsat.

Diversi circumspiciunt. Hoc acrior idem

ecce aliud summa telum librabat ab aure.

Dum trepidant, it hasta Tago per tempus utrumque
stridens traiectoque haesit tepefacta cerebro.

Saevit atrox Volcens nec teli conspicit usquam
auctorem nec quo se ardens inmittere possit.

‘Tu tamen interea calido mihi sanguine poenas
persolves amborum,’ inquit3 simul ense recluso
ibat in Euryalum. Tum vero exterritus, amens
conclamat NisuS, nec se celare tenebris

amplius aut tantum potuit perferre dolorem.

4⁰⁰ altunu R. ⁴1² adversi. Mss. obversi. R. ⁴¹¹ iit. Eds.

 

