x11.540.] Exploits of'tlze Two Heroas.

excipit in latus et, qua sata celerrima, crudum
transadigit costas et cratis pectoris ensem.
Turnus equo deiectum Amycum fratremque Dioren,
congressus pedes, huuc venientem cuspide longa,
hunc mucrone ferit curruque abscisa duorum
suspendit capita et rorantia sanguine portat.

Ille Talon Tanaimque neci sortemque Cethegum,
tris uno congressu, et maestum mittit Oniten,
nomen Echionium matrisque genus Peridiae,

hic fratres Lycia missos et Apollinis agris

et iuvenem exosum nequiquam bella Menoeten,
Arcada, piscosae cui circum flumina lemae

ars suerat pauperque domus nec nota potentum
munera conductaque pater tellure serebat.

Ac velut immissi diversis partibus ignes

arentem in silvam et virgulta sonantia lauro,

aut ubi decursu rapido de montibus altis

dant sonitum spumosi amnes et in aequora currunt
quisque suum populatus iter: non segnius ambo
Aeneas Turnusque ruunt per proelia; nunc nunc
fluctuat ira intus, rumpuntur nescia vinci

pectora, nunc totis in volnera viribus itur.
Murranum hic, atavos et avorum antiqua sonantem
nomina per regesque actum genus omne Latinos,
praecipitem scopulo atque ingentis turbine saxi
excutit effunditque solo: hunc lora et iuga subter
provolvere rotae, crebro super ungula pulsu
incita nec domini memorum proculcat equorum.
Ille ruenti Hyllo animisque immane frementi -
occurrit telumque aurata ad tempora torquet:

olli per galeam fixo stetit hasta cerebr0.

Dextera nec tua te, Graium fortissime Cretheu,
eripuit Turno. Nec di texere Cupencum

Aenea veniente sui: dedit obvia ferro

⁵⁰⁷ celerruma. R.

 

