11. 3961] Enemies of the Vine.

parcendum teneris, et dum se laetus ad auras
palmes agit laxis per purum immissus habenis ·
ipsa acie nondum salcis temptanda, sed uncis
carpendae manibus frondes interque legendae.
Inde ubi iarn validis amplexae stirpibus ulmos
exierint, tum stringe comas, tum bracchia tonde,
aute reformidant serrum, tum denique dura
exerce imperia et ramos compesce fluentis.
Texendae saepes etiam et pecus omne tenendum,
praecipue dum frons tenera inprudensque laborum;
cui super indignas hiemes solemque potentem
silvestres uri adsidue capreaeque sequaces
. inludunt, pascuntur oves avidaeque iuvencae.
Frigora nec tantum caua concreta pruina
aut gravis incumbens scopulis arentibus aestas,
quantum illi nocuere greges durique venenum
dentis et admorso signata in stirpe cicatrix.
Non aliam ob culpam Baccho caper omnibus aris
caeditur et veteres ineunt proscaenia ludi,
praemiaque ingeniis pagos et compita circum
Thesidae posuere, atque inter pocula laeti
mollibus in pratis unctos saluere per utres.
Nec non Ausonii Troia gens missa coloni
versibus incomptis ludunt risuque soluto,
oraque corticibus sumunt horrenda cavatis
et te, Bacche, vocant per carmina laeta, tibique
oscilla ex alta suspendunt mollia pinu.
Hinc omnis largo pubescit vinea fetu,
complentur vallesque cavae saltusque profundi
et quocumque deus circum caput egit honestum.
Ergo rite suum Baccho dicemus honorem
carminibus patriis, lancesque et liba feremus,
et ductus cornu stabit sacer hircus ad aram,
pinguiaque in veribus torrebimus exta columis

ata-tw brackets, R, ⁸7⁹ admorsum. R.

 

