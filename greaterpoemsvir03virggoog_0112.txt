106 Α T mcc sor Burying the Dead.

oratis? Equidem et vivis concedere vellem.
Nec veni, nisi lata locum' sedemque dedissent,
nec bellum cum gente gero: rex nostra reliquit
hospitia et Turni potins se credidit armis
Aequius huic Turnum suerat se opponere morti.
Si bellum finire manu, si pellere Teucros
apparat, bis mecum decuit concurrere telis:
vixet, cui vitam deus aut sua dextra dedisset.
Nunc ite et miseris supponite civibus ignem!
¹ Dixerat Aeneas. Illi obstipuere silentes
conversique oculos inter se atque ora tenebant.
Tum senior semperque odiis et crimine Drances
infensus iuveni Turno sic ore vicissim
orsa refert: ‘O fama ingens, ingentior armis
vir Troiane, quibus caelo te laudibus aequem?
Iustitiaene prius mirer belline laborum?
Nos vero haec patriam grati referemus ad urbem
et te, siqua viam dederit fortuna, Latino
iungemus regi: quaerat sibi foedera Turnus.
Quin et fatalis murorum attollere moles
saxaque subvectare umeris Troiana iuvabit)
Dixerat haec, unoque omnes eadem ore fremebant.
Bis senos pepigere dies et pace sequestra
per silvas Teucri mixtique inpune Latini
erravere iugis. Ferro sonat alta bipenni
fraxinus evertunt actas ad sidera pinus,
robora nec cuneis et olentem scindere cedrum
nec plaustris cessant vectare gementibus omos.
Et iam Fama volans, tanti praenuntia luctus,
Evandrum Evandrique domos et moenia replet,
quae modo victorem Latio Pallanta serebat.
Arcades ad portas me're et de more vetusto
funereas rapuere iaces ; lucet via longo
ordine danimarum et late discriminat agros.

¹²⁰ olli. Eds.

 

