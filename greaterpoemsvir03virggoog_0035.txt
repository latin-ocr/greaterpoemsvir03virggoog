VIII. nr] The Trcy'ans Meet Evander. 29

corniger hesperidum fluvius regnator aquarum.
Adsis o tantum et propius tua numina firmes'
Sic memorat geminasque legit de classe biremis
remigioque aptat, socios simul instruit armis.
Ecce autern subitum atque oculis mirabile monstrum ;
candida per silvam cum fetu concolor albo
procubuit viridique in litore conspicitur sus.
Quam pius Aeneas tibi enim, tibi, maxuma lunc,
mactat sacra serens et curn grege sistit ad aram.
Thybris ea fluvium, quam longa est, nocte tumentem
leniit, et tacita refluens ita substitit unda,
mitis ut in morem stagni placidaeque paludis
sterneret aequor aquis, remo ut luctamen abesset.
Ergo iter inceptum celerant rumore secundo;
labitur uncta vadis abies; mirantur et undae,
miratur nemus insuetum fulgentia longe
scuta virum fluvio pictasque innare carinas.
Olli remigio noctemque diemque fatigant
et longos superant llexus variisque teguntur ⁴
arboribus viridisque secant placido aequore silvas.
Sol medium caeli conscenderat igneus orbem,
curn muros arcemque proculae rara domorum
tecta vident-quae nunc Romana potentia caelo
aequavit, tum res inopes Euandrus babebat:
ocius advertunt proras urbique propinquant.
Forte die sollemnem illo rex Arcas honorem
Amphitryoniadae magno divisque ferebat
ante urbem in luco. Pallas huic filius una,
una omnes iuvenum primi pauperque senatus
tura dabant, tepidusque cruor fumabat ad aras.
Ut celsas videre rates atque inter opacum
adlabi nemus et tacitis incumbere remis,
terrentur visu subito cunctique relictis
consurgunt mensis. Audax quos rumpere Pallas
sacra vetat raptoque volat telo obvius ipse

 

