11.19r.] Nature qs Soils.

An mare quod supra memorem, quodque adluit infra?

Anne lacus tantos? Te, Lari maxime, teque,

fluctibus et fremitu adsurgens Benace marino?

An memorem portus Lucrinoque addita claustra

atque indignatum magnis stridoribus aequor,

Iulia qua ponto longe sonat unda refuso

’ Tyrrhenusque fretis immittitur aestus Avernis?

Haec eadem argenti rivos aen‘sque metalla

ostendit venis atque auro plurima fluxit.

Haec genus acre virum Marsos pubemque Sabellam

adsuetumque malo Ligurem Volscosque verutos

extulit, haec Decios Marios magnosque Camillos,

Scipiadas duros bello et te, maxime Caesar,

qui nunc extremis Asiae iam victorin oris

imbellum avertis Romanis arcibus Indum.

Salve, magna parens frugum, Saturnia tellus,

magna virum: tibi res antiquae laudis et artem

imgredior sanctos ausus recludere fontis,

Ascraeumque cano Romana per oppida carmen.
Nunc locus arvorum ingeniis, quae robora cuique,

quis color, et quae sit rebus natura ferendis.

Difficiles primum terrae collesque maligni,

tenuis ubi argilla et dumosis calculus arvis,

Palladia gaudent silva vivacis olivae.

¹Indicio est tractu surgens oleaster eodem

plurimus et strati bacis silvestribus agri.

atquae pinguis humus dulcique uligine laeta,

quique frequens herbis et fertilis ubere campus,

qualem saepe cava montis convalle solemus
despicere: huc summis liquuntur rupibus amnes
felicemque trahunt limum, quique editus austro
et filicem curvis invisam pascit aratris:

hic tibi praevalidus olim multoque fluentis
sufficiet Baccho vitis, hic fertilis uvae,

1⁸² dispicere. R. hoc. R.

 

