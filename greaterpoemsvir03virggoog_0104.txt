98 Lausus Falls.

telaque coniciunt proturbantque eminus hostem
missilibus, Furit Aeneas tectusque tenet se.
Ac ¹uelut effusa siquando grandine nimbi
praecipitant, omnis eampis diffugit arator
omnis et agricola et tuta latet arce viator,
aut amnis ripis aut alti fornice saxi,
dum pluit in terris, ut possint sole reducto
exercere diem: sic obrutus undique telis
Aeneas nubem belli, dum detonet omnis,
sustinet et Lausum increpitat Lausoque minatur:
‘Quo moriture ruis maioraque viribus audes?
Fallit te incautum pietas tua) Nec minus ille
exsultat demens; saevae iamque altius irae
Dardanio surgunt ductori, extremaque Lauso
Parcae fila legunt: validum namque exigit ensem
per medium Aeneas iuvenem totumque recondit.
Transiit et parmam mucm, levia arma minaciS,
et tunicam, molli mater quam neverat auru,
implevitque sinum sanguis; tum vita per' auras
concessit maesta ad manis corpusque reliquit.
At vero ut voltum vidit morientis et ora,
ora modis Anchisiades pallentia miris,
ingemuit miserans graviter dextramque tetendit,
et mentem patriae subiit pietatis imago,
‘ Quid tibi nunc, miserande puer, pro laudibus istis,
quid pius Aeneas tanta dabit indole dignum?
Arma, quibus laetatus, habe tua, teque parentum
manibus et cineri, siqua est ea cura, remitto
Hoc tamen infelix miseram solabere mortem:
Aeneae magni dextra cadis’ Increpat ultro
cunctantis socios et terra sublevat ipsum,
sanguine turpantem comptos de more capillos.
Interea genitor Tiberini ad fluminis undam

⁸⁰⁴campis...et. Brackets. R. ⁸⁰⁹ omnem. H. ⁸1⁷transilit. R.
sor pluvit, R ⁸²⁷ laetatu's. R

 

