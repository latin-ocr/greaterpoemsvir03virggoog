208 Sagras and Remedies of the Plagae. [Grunnius

stagna colit, ripisque habitans sibi hic piscibus atram 430
improbus ingluviem ranisque loquacibus explet;
postquam exusta palus, terraeque ardore dehiseunt,
exsilit in siccum, et flammantia lumina torquens
saevit agris asperque siti atque exterritus aestu.
Ne mihi tum mollis sub divo carpere somnos
neu dorso nemoris libeat iacuisse per herbas,
cum positis novus exuviis nitidusque iuventa
volvitur aut catulos tectis aut ova relinquens
arduus ad solem, et linguis micat ore trisulcis.
Morborum quoque te causas et signa docebo.
Turpis ovis temptat scabies, ubi frigidus imber
altius ad vivum persedit et horrida cano
bruma gelu, vel cum tonsis inlautus adhaesit
sudor, et hirsuti secuerunt corpora vepres.
Dulcibus idcirco fluviis pecus omne magistri
perfundunt, udisque aries in gurgite villis ·
mersatur, missusque secundo defluit amni 3
aut tonsum tristi contingunt corpus amurca,
et spumas miscent argenti et sulphura viva
Idaeasque pices et pinguis unguine ceras
scillamque elleborosque gravis nigrumque bitumen.
Non tamen ulla magis praesens fortuna laborum est,
quarn siquis ferro potuit rescindere summum
ulceris os: alitur vitium vivitque tegendo,
dum medieas adhibere manus ad vulnera pastor
abnegat, et meliora deos sedet omnia poscens.
Quin etiarn, ima dolor balantum lapsus ad ossa
curn furit atque artus depascitur arida febris
profuit incensos aestus avertere et inter
ima ferire pedis salientem sanguine venam,
Bisaltae quo more solent acerque Gelonus,
curn sugit in Rhodopen atque in deserta Getarum,
et lac concretum eum sanguine potat equino.

⁴⁸⁶ nec. Eds. Μ aut. Eds.

 

