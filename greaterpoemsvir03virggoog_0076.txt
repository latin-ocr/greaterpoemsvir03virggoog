70 Turnus Rushes to the Gate. [AEsam.

spumantem, et fixo ferrum in pulmone tepescit.
Τ urn Meropem atque Erymanta manu, tum sternit Aphidnum, l
turn Bitian ardentem “oculis animisque frementem ,
non iaculo, neque enim iaculo vitam ille dedisset,
sed magnum stridens contorta phalarica venit,
fulminis acta mod0, quam nec duo taurea terga
nec duplici squama lorica lidelis et auro
sustinuit: conlapsa ruunt immania membra.
Dat tellus gemitum, et clipeum super intonat ingens.
Talis in Euboico Baiarum litore quondam
saxea pila cadit, magnis quam molibus ante
constructam ponto iaciunt, sic illa trunam
prona trahit penitusque vadis inlisa recumbit:
miscent se maria, et nigrae attolluntur harenae,
turn sonitu Prochyta alta tremit durumque cubile
Inarime Iovis imperiis imposta Typhoeo.

Hic Mars armipotens animum viresque Latinis
addidit et stimulos acris sub pectore vertit
immisitque Fugam Teucris atrumque Timorem.
Undique conveniunt, quoniam data copia pugnae
bellatorque animo deus incidit.
Pandarus ut fuso germanum corpore cernit
et quo sit fortuna loco, qui casus agat reS,
portam vi magna converso' cardine torquet,
obnixus latis umeris, multosque suorum
moenibus exclusos duro in certamine linquit;
ast alios secum includit recipitque ruentis,
demens, qui Rutulum in medio non agmine regem
viderit inrumpentem ultroque incluserit urbi,
immanem veluti pecora inter inertia tigrim.
Continuo nova lux oculis effulsit, et arma
horrendum sonuere; tremunt in vertice cristae·
sanguineae, clipeoque micantia fulmina mittit:
agnoscunt faciem invisam atque immania membra '
turbati subito Aeneadae. Tum Pandarus ingens

 

