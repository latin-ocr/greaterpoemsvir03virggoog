164 Times of Plouglting: K inds of soil. [omicron.

Vere novo gelidus canis cum montibus urnor
liquitur et Zephyro putris se gleba resolvit,
depresso incipiat iarn tum mihi taurus aratro
i'ngemere, et sulco attritus splendescere vomer.
Illa seges demum votis respondet avari
agricolae, bis quae solem, bis frigora sensit,
illius immensae ruperunt horrea messes.

At prius ignotum ferro quarn scindimus aequor,
ventos et varium caeli praediscere morem

cura sit ac patrios cultusque habitusque locorum,
et quid quaeque ferat regio et quid quaeque recuset.
Hic segetes, illic veniunt felicius uvae,

arborei fetus alibi atque iniussa virescunt

gramina. Nonne vides croceos ut Tmolus odores,
India mittit ebur, molles sua tura Sabaei,

at Chalybes nudi sermm, virosaque Pontus
castorea, Eliadum palmas Epirus equarum?
Continuo has leges aeternaque foedera certis
imposuit natura locis, quo tempore primum
Deucalion vacuum lapides iactavit in orbem,

unde homines nati, durum genus. Ergo age, terrae
pingue.solum primis extemplo a mensibus anni
fortes invertant tauri, glebasque iacentis
pulverulenta coquat maturis solibus aestas,

at si non fuerit tellus fecunda, sub ipsum
Arcturum tenui sat erit suspendere sulco:

illic, officiant laetis ne frugibus herbae,

bic, sterilem exiguus ne deserat umor arenam.

Alternis idern tonsas cessare novalis,
et segnem patiere situ durescere campum3
aut ibi flava seres mutato sidere farra,
unde prius laetum siliqua quassante legumen
aut tenuis fetus viciae tristisque lupini
sustuleris fragiles calamos silvamque sonantem.

Îœ illi.

 

