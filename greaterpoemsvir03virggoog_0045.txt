vl11. 452] Τ lre Forges of tlte Cyclops.

antra Aetnaea tonant validique incudibus ictus
auditi referunt gemitus striduntque cavernis
stricturae Chalybum et fornacibus iguis anhelat,
Volcani domus et Volcania nornine tellus.

Hoc tunc Ignipotens caelo descendit ab alto.
Ferrum exercebant vasto Cyclopes in antro,
Brontesque Steropesque et nudus membra Pyracmon.
His informatum manibus iarn parte polita
fulmen erat, toto genitor· quae plurima caelo
deicit in terras, pars inperfecta manebat. ι

Tris imbris torti radioS, tris nubis aquosae
addiderant, rutili tris ignis et alitis austri:
fulgores nunc horrificos sonitumque metumque
miscebant operi flammisque sequacibus iras.
Parte alia Marti currumque rotasque volucris
instabant, quibus ille viros quibus excitat urbes;
aegidaque horriferam, turbatae Palladis arma,
certatim squamis serpentum auroque polibant
conexosque anguis ipsamque in pectore divae
Gorgona, desecto vertentem lumina collo,
‘Tollite cuncta,' inquit, ‘coeptusque auferte labores
Aetnaei Cyclopes, et huc advertite mentem:
anna acri iacienda vir0. Nunc viribus usus,
nunc inanibus rapidis, omni nunc arte magistra.
Praecipitate moras' Nec plura effatus, at illi
ocius incubuere omnes pariterque laborem
sortiti. Fluit aes rivis aurique metallum,
volnificusque chalybs vasta fornace liquescit.
Ingentum clipeum informant, unum omnia contra
tela Latinorum, septenosque orbibus orbes
impediunt. Alii ventosis follibus auras
accipiunt redduntque, alii stridentia tingunt

aera lacu. Gemit impositis incudibus antrum.
Illi inter sese multa vi bracchia tollunt

⁴²⁰ gemitum. H. ⁴³1 terrificos. R. ⁴⁴⁸ el· H·

 

