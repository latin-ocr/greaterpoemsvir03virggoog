x. 867.] Mezentius Attacks AEneas.

volnera siccabat lymphis corpusque levabat

arboris adclinis trunco, Procul aerea ramis
dependet galea et prato gravia arma quiescunt.
Stant lecti circum iuvenes: ipse aeger anhelans
colla fovet, fusus propexam in pectore barbam3
multa super Lauso rogitat multumque remittit

qui revocent maestique ferant mandata parentis

At Lausum socii exanimem super arma ferebant
flenteS, ingentem atque ingenti volnere victum.
Agnovit longe gemitum praesaga mali mens:
canitiem multo deformat pulvere et ambas

ad caelum tendit palmas et corpore inhaeret.
‘Tantane me tenuit vivendi, nate, voluptas,

ut pro me hostili paterer succedere dextrae,

quem genui? Tuane baec genitor per volnera servor,
morte tua vivens? Heu, nunc misero mihi demum
exitium infelix, nunc alte volnus adactum!

idem eg0, nate, tuum maculavi crimine nomen,
pulsus ob invidiam solio sceptrisque paternis.
Debueram patriae poenas odiisque meorum:
omnis per mortis animam sontem ipse dedissem!
Nunc vivo neque adhuc homines lucemque relinquo.
Sed linquam! Simul hoc dicens attollit in aegrum
se femur et, quamvis dolor alto volnere tardet,
haud deiectus equum duci iubet. Hoc decus illi,
hoc solamen erat3 bellis hoc victor abibat
omnibus. Adloquitur maerentem et talibus infir:
‘Rhaebe, diu, res siqua diu mortalibus ullaest,
viximus. Aut hodie victor spolia illa cruenti

et caput Aeneae referes Lausique dolomm

ultor eris mecum aut, aperit si nulla viam vis,
occumbes pariter; neque enim, fortissime, credo,
iussa aliena pati et dominos dignabere Teucros!
Dixit et exceptus tergo consueta locavit

⁸⁶⁰ exilium. H.

 

